# Stusa

Oefentoetsen maken is voor vele leerlingen dé manier om te leren voor een toets. Zulke oefentoetsen worden gemaakt door leerlingen en docenten en dat proces neemt veel tijd in beslag. Die tijd kan bespaard worden door een platform te creëren waarbij leerlingen en docenten onderling hun oefentoetsen kunnen uitwisselen. Ons project zal als dat platform dienen om het leerlingen zo makkelijk mogelijk te maken om informatie met elkaar uit te wisselen.

Dit doel willen wij bereiken door een website te ontwikkelen met een gebruikersvriendelijke user interface waarmee leerlingen gemakkelijk hun oefentoetsen met elkaar kunnen delen. De link tussen dit project en de informatica is duidelijk: door te werken met moderne technologieën, programmeertalen en frameworks en door onderzoek te doen naar de manier waarop we een optimale gebruikerservaring kunnen ontwikkelen en de resultaten hiervan om te zetten in een ontwerp gaan wij met behulp van informatica een geweldige website maken.

Deze website zal twee doelgroepen hebben: leerlingen en docenten. De leerlingen zullen degene worden die de oefentoetsen uploaden en de docenten zullen de mogelijkheid krijgen om de oefentoetsen te beoordelen. 
